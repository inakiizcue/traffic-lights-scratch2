## کنترل LEDها

1. **Scratch 2** را از منوی Programming باز نمایید (**Scratch 2**، نه **Scratch**).

2. بخش **More Blocks** را باز کنید، بر روی **Add an Extension** کلیک نمایید و **Pi GPIO** را انتخاب کنید. پس از آن باید دو بلوک جدید را مشاهده کنید:
    
    ![](images/scratch2-1.png)

3. بخش **Events** را باز نمایید و بلوک **when flag clicked** را به داخل بیاورید.

4. بخش **Data** را باز کنید و بر روی **Make a Variable** کلیک کنید. نام متغیر را **red** وارد کنید، **set red to 0** را به داخل بکشید، آن را زیر بلوک قبلی قرار دهید و مقدار را **22** بگذارید.

5. بخش **More Blocks** را باز کنید، بلوک **set gpio to output high** را به داخل بیاورید و آن را در زیر بلوک قبلی بگذارید.

6. به بخش **Data** برگردید و بلوک متغیر **red** را به داخل بیاورید و آن را در داخل **set gpio** بگذارید. حالا کد شما باید اینگونه باشد:
    
    ![](images/scratch2-2.png)

7. برای اجرای کد خود، روی پرچم سبز کلیک کنید. شما باید روشن شدن LED قرمز را ببینید.

8. حالا یک بلوک **wait 1 secs** را قبل و بعد از خاموش کردن LED و نیز بلوک **set gpio red to output low** را اضافه کنید و آن را در یک بلوک **forever** بگذارید تا به طور مداوم چشمک بزند:
    
    ![](images/scratch2-3.png)

9. دوباره بر روی پرچم سبز کلیک کنید و خواهید دید که LED چشمک می‌زند.

10. حال تعداد بیش‌تری بلوک **set gpio** برای افزودن دو چراغ دیگر اضافه کنید و آن‌ها را نیز در حالت خاموش و روشن شدن قرار دهید:
    
    ![](images/scratch2-4.png)

11. دوباره بر روی پرچم سبز کلیک کنید و خواهید دید که سه چراغ با هم خاموش و روشن می‌شوند.

12. آیا می توانید عدد موجود در بلوک **wait 1 secs** را برای افزایش یا کاهش سرعت چراغ تغییر دهید؟